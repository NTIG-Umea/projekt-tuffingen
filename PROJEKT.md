# Vad ska jag göra då?

Här nedan kan du läsa mer om projektets delar samt en kort planering.

## Skapa

Vad projektet ska vara får du ganska fritt bestämma. Det ska vara kopplat till teknikkursen, programmering och det vi har arbetat med i vår.
Här får du alltså chansen att fördjupa dig i något vi arbetat med som du tyckte var intressant och vill lära dig mer om.
Det kan till exempel vara

* Microbit
  * Koda ditt eget projekt, eller följ en guide
    * Behöver du låna en Microbit så går det bra att komma förbi skolan. Prata med mig.
* Code.org
  * Kör klart en kurs.
  * Skriv ett eget program i Scratch.
* Webb, html
  * Bygg vidare på de exempel vi gjort.
* Koda något
  * Välj ett språk, planera ett litet program.
  * Koda och visa!

Det är okej att jobba på liknande projekt, ni kan skapa olika versioner. Kom bara ihåg att redovisningen och dokmentation
är individuell.

## Dokumentera

I det här projektet så är själva dokumentetation och processen en viktig del, det är därför
vi arbetar med git, [Kanban](https://sv.wikipedia.org/wiki/Kanban) och Wiki. Syftet med det är att prova på en ingenjörsmässig
arbetsprocess som lämpar sig för att arbeta i grupp. Det ger även mig som er lärare en god insyn i er process vilket är viktigt
för bedömningen.

Vi kommer även att skriva en kort dokumentation av projektet i slutet där ni får reflektera över ert arbete, det brukar kallas
en Post mortem. Du kan läsa mer om vad det ska innehålla [här](https://github.com/jensnti/teknik-projekt/blob/master/POST-MORTEM-MALL.md), och du kan även kopiera den mallen.

## Redovisa

Vi kommer avsluta arbetet med att du får redovisa vad du har arbetat med i mindre grupper. Du ska då förbereda en demonstration 
av ditt praktiska arbete och även en presentation i valfritt format (powerpoint, google pres.).

Du får då 5-7 minuter på dig att visa projektet, berätta om ditt arbete med det samt lärdomar.

## Planering

| Vecka |                    |
|-------|--------------------|
|  17   | Intro, avsluta POD |
|  18   | Planera, arbete    |
|  19   | Arbete             |
|  20   | Arbete             |
|  21   | Göra klart         |
|  22   | Redovisningar      |
|  23   | Uppsamling, avslut |

## Bedömning

I er inlämning så är inte slutprodukten det viktiga utan fokus för bedömningen ligger på att ni arbetat utifrån processen med

* Planering
  * Kanban bräde
  * Loggbok
* Git commits för arbetet
* Dokumentation
  * Post mortem
* Redovisning

Alla delarna ska finnas med och vara noggrant gjorda. Loggbok och eventuella git commits visar er process.
Det är viktigt att ni visar att ni kan använda GIT som verktyg.